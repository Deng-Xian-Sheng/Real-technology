# 蜕化

物以蜕而化，不蜕而亡，艺亦然。蝉蛹不蜕而永为蛹，至死止得爬行耳。一旦蜕壳而化为双翼之蝉，则可声鸣于林。画人若略得技法，而守之终生，此不蜕之蛹也。若能舍其旧法，熟后而生，蜕变而化，则其声不堕也。

白石衰翁则善蜕而化，故为一代宗师。若可染废画三千，前后画貌不一，亦善蜕而化也。若苦蝉作画，少具才气，然至死未蜕，故落可染一尘。吾每念之，惋惜不已。